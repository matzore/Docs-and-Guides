# Ομάδες εργασίας
* Spots & Jingles
* Συγγραφική
* Music library & Playlists
* Social Media
* Website
* Hardware & Software
* Γραφιστική
* Υλικές υποδομές σταθμού


# Ομάδες εργασίας ΜατζόΡε FM:

* •Συγγραφική: Η ομάδα αυτή αναλαμβάνει να γράφει άρθρα/ποιήματα/τοποθετήσεις/κείμενα στο site και αναρτήσεις τύπου «σαν σήμερα» για τις σελίδες του σταθμού στα social media. Υπάρχει ένα facebook group στο οποίο συζητιούνται τα κείμενα/post πριν αναρτηθούν στα social media του σταθμού.

* •Spots&Jingles: Επειδή ο σταθμός εκπέμπει στα FM, πρέπει (επιβάλεται απο το ΕΣΡ) κάθε 20-30 λεπτά να ακούγεται το όνομα του σταθμού (ΜατζόΡε FM) και η συχνότητα (89.1). Αυτό μπορεί να γίνει με 2 τρόπους: Είτε να ειπωθεί απο τον παραγωγό την ώρα της εκπομπής (να πεί όλες τις πληροφορίες κλπ) ειτε να υπάρχουν έτοιμα ηχογραφημένα jingles τα οποία αναφέρουν τα στοιχεία με έναν διαφορετικό τρόπο (https://youtu.be/0oW_bfcr-JA). Τα spots είναι σποτάκια για εκδηλώσεις που μπορεί να διοργανώνει ο σταθμός, για δράσεις που θέλει να προωθήσει (κι ας μην ειναι αναγκαστικά του σταθμού, π.χ. Ένα κάλεσμα σε αντιφασιστική πορεία/συγκέντρωση). Η ομάδα αυτή λοιπόν αναλαμβάνει την δημιουργία αυτών των 2 πραγμάτων.

* •Website: Η ομάδα αυτή διαμορφώνει το site του σταθμού. Η συμβολή στην ομάδα είναι είτε τεχνική, (μονάχα αν υπάρχουν και οι απαραίτητες γνώσεις φυσικά ή η επιθυμία να αποκτηθούν οι εν λόγω γμώσεις), είτε καλλιτεχνική/αισθητική/πρακτική (τι θα δείχνει το site/πώς θα το δείχνει/κατηγορίες κλπ).

* •Γραφιστική: Η ομάδα αυτή αναλαμβάνει την δημιουργία του logo του σταθμού ή και των αφισών/αυτοκολλήτων κλπ. Συμβολή σε αυτήν είτε με ιδέες είτε με ζωγραφικές/καλλιτεχνικες ικανότητες.

* •Υλικές υποδομές σταθμού: Η ομάδα αυτή αναλαμβάνει την κατασκευή/διαμόρφωση επίπλων/αντικειμένων που χρειάζεται ο χώρος του σταθμού. Συμβολή σε αυτήν είτε χειρωνακτική «εργασία» ειτε μέσω ιδεών.

* •Hardware & Software: Η ομάδα αυτή αναλαμβάνει την εκπαίδευση των νέων μελών για το πως λειτουργούν τα μηχανήματα στο studio. Επίσης συντηρεί τους υπολογιστές και τα μηχανήματα. Γνωρίζει τι χρειάζεται ο σταθμός απο τεχνική άποψη, τόσο στα προγράμματα που χρησιμοποιούνται, όσο και απο άποψη μηχανημάτων (αν χαλάσει κάτι να επιδιορθωθεί ή να αντικατασταθεί κλπ).

* •Music Library & Playlists:  Η ομάδα αυτή αναλαμβάνει την διαμόρφωση του προγράμματος του auto-pilot (τι παίζει δηλαδή ο σταθμός στις ώρες που δεν υπάρχουν εκπομπές). Επιλέγει τι είδος ουσικής θα παίζει/σε ποιες ώρες ο σταθμός και τι τραγούδια ανα ειδος. Έχει γνώση της κειτουργίας των προγραμμάτων αναπαραγωγής στους υπολογιστές και του autopilot/scheduler.

* •Social media: Η ομάδα αυτή αναλαμβάνει το τι θα αναρτάται στος σελιδες του ΜατζοΡε στα κοινωνικά δίκτυα (facebook/instagram κλπ). Πλεον έχει ουσιαστικά μεταφερθεί στο facebook group της συγγραφικής.

* •Οικονομικών: Η ομάδα αυτή αναλαμβάνει την οικονομική διαχείριση του σταθμού.

* •Πρακτικών: Η ομάδα αυτή αναλαμβάνει να μαζεύει τις θεματικές προς συζήτηση στην συνέλευση που αναρτώνται στο κύριο facebook group κατά την διάρκεια της εβδομάδας και επισης κρατάει τα πρακτικά στος συνελεύσεις/αναρτά τα πρακτικά μετά τις συνελέυσεις.
